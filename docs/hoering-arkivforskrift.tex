% https://www.arkivrad.no/aktuelt/riksarkivarens-forskrift-pa-horing
% Frist for innsending er 1. mai 2017
\documentclass[bokmaal]{nuug-brev}
\usepackage{url}
\location{Oslo}
\signature{Hans-Petter Fjeld\\
  Leder i NUUG}
\yourref{2016/9840 HELHJO}
\ourref{2017-PR}
\LetterDate{2017-04-28}
\begin{document}
\begin{letter}{Riksarkivaren \\
    Pb. 4013 Ullevål Stadion \\
    0806 OSLO \\
    post@arkivverket.no}

\opening{\textbf{Høringsuttalelse om Riksarkivarens forskrift}}

Vi viser til høring sendt ut 2017-02-17, og tillater oss å sende inn
noen innspill til Riksarkivarens arbeid med ny forskrift om utfyllende
tekniske og arkivfaglige bestemmelser om behandling av offentlige
arkiver (riksarkivarens
forskrift)\footnote{\url{http://lovdata.no/dokument/SF/forskrift/1999-12-01-1566}}.
Innspillene følger samme rekkefølge som forskriften, så langt det lot
seg gjøre.

\textbf{Kommaseparert format i § 5-12 bør klargjøres}

Forskriftens § 5-12 (Tekstfilformater i arkivuttrekk) punkt b) omtaler
tegnseparert format (kommaseparert format) uten å henvise til en fri
og åpen standard som beskriver hva slags format en mener i detalj.
Kommaseparerte filer er beskrevet av IETF RFC
4180\footnote{\url{https://tools.ietf.org/html/rfc4180}}.  For å sikre
en entydig beskrivelse av formatet foreslår vi at forskriften
henviser til denne formatbeskrivelsen.  Slik forskriften står i dag
mangler for eksempel forskriften krav om beskrivelse av hvordan poster
som inneholder feltskilletegn, linjeskift, anførselstegn og så videre
skal håndteres, mens dette er klart beskrevet i RFC 4180.

\textbf{Oversikten over godkjente dokumentformater ved innlevering bør klargjøres}

Punkt § 5-16 1a) nevner formatet «TXT» uten nærmere beskrivelse, uten
å henvise til § 5-11 som lister opp godkjente tegnsett, og uten å
forklare hvordan en skal vite hvilket tegnsett som er brukt i
«TXT»-formatet.  Hvis poenget er at §§ 5-12 og 5-12 er ment å beskrive
«TXT»-formatet nærmere bør det legges inn en kryssreferanse til §§
5-11 og 5-12 i punkt 1a.  Det er ikke klart fra forskriften konkret
hva slag format TXT er.  Beskrivelsen «ren tekst» kan være så mangt,
og både HTML og XML består jo av en «ren» tekstlig beskrivelse.  Er
det ment å være tilsvarende text/plain definert i IETF RFC
2046\footnote{\url{https://tools.ietf.org/html/rfc2046}}?  Der
beskrives den som

\begin{quote}
«"{}text/plain", which is a generic subtype for plain text.  Plain text
  does not provide for or allow formatting commands, font attribute
  specifications, processing instructions, interpretation directives,
  or content markup.  Plain text is seen simply as a linear sequence
  of characters, possibly interrupted by line breaks or page breaks. 
  Plain text may allow the stacking of several characters in the same
  position in the text. Plain text in scripts like Arabic and Hebrew
  may also include facilitites that allow the arbitrary mixing of text
  segments with opposite writing directions.».
\end{quote}

Vi tror det er lurt at «TXT» beskrives nærmere, og at det henvises til
klargjørende spesifikasjoner som for eksempel text/plain i IETF RFC
2046 for å forklare hva som menes.

Punkt § 5-16 1b) omtaler TIFF som «tekst med objekter».  Bildeformatet
TIFF anses normalt ikke som et tekstformat.  Vi antar en her snakker
om bilder av papir med tekst.  Men TIFF er bilde av tekst, ikke ren
tekst og det virker misvisende å likestille den med TXT, XML og PDF/A.
PDF/A kan inneholder innskannede dokumenter i bildeformat, men bør vel
i slike tilfeller anses å være bilder, ikke tekst.  Bilde av tekst,
uavhengig av om det er pakket inn som TIFF eller PDF, bør heller
legges under punkt 1c.

Punkt § 5-16 1f) nevner «PCM-basert wave» uten å beskrive nærmere hva
som menes.  Det er dermed uklart hvilken av lydformatene med wave i
navnet det refereres til.  Hvis det er Waveform Audio File Format
definert i Multimedia Programming Interface and Data Specification 1.0
av IBM Corporation og Microsoft Corporation i august 1991 det gjelder,
så er det beste å referere til en klar og offentlig spesifikasjon,
helst en fri og åpen standard, som beskriver formatet.

Punkt § 5-16 1h) nevner HTML, men nevner ikke hvordan eksterne
referanser i HTML (for eksempel skrifttyper, JavaScript-kode, bilder
og video) skal håndteres for å kunne gjenskape en web-side.  § 5-19
sier derimot at formatet ikke skal brukes.  Kanskje HTML ikke burde
være på listen over godkjente dokumentformater, eller i det minste ha
en henvisning til § 5-19?

\textbf{Internett-e-post (IETF RFC 5322) bør inn som godkjent dokumentformat}

Forskriftens § 5-16 med oversikt over godkjente dokumentformater ved
innlevering bør inneholde Internett-e-post.  Det meste av
forvaltningens korrespondanse gjennomføres i dag på epost, og det bør
være mulig å lagre korrespondansen i originalformatet i stedet for å
konvertere til for eksempel PDF/A.  Det gjør det også mulig å direkte
svare på epost i arkivet med et epostprogram, ved for eksempel å hente
ut eposten fra arkivet og gjøre den tilgjengelig for epostprogrammet.

Vi foreslår at det legges inn et nytt punkt k) under punktet om
websider i § 5-16.  Det nye punktet kan for eksempel lyde slik:

\begin{quote}
  k) For Internett-e-post aksepteres følgende:\\

  RFC822 som spesifisert i IETF RFC 5322.  Eventuelle vedlegg lagres i
  tillegg som separate vedleggsdokumenter i aksepterte
  dokumentformater der dette er mulig.
\end{quote}

Vi foreslår å bruke «RFC822» som formatnavn for slik e-post, da IETF
RFC 822\footnote{\url{https://tools.ietf.org/html/rfc822}}
(1982-08-13) er opprinnelig beskrivelse av Internett-e-post, siden
etterfulgt av IETF RFC
2822\footnote{\url{https://tools.ietf.org/html/rfc2822}} (2001-04) og
IETF RFC 5322\footnote{\url{https://tools.ietf.org/html/rfc5322}}
(2008-10), med oppdatert beskrivelse av formatet.

E-post er omtalt i Noark 5 versjon
3.1\footnote{\url{http://www.arkivverket.no/arkivverket/Offentleg-forvalting/Noark/Noark-5}}
på sidene 193 til 207.  Side 193 dokumenterer det som for oss ser ut
til å være en misforståelse:

\begin{quote}
  «Selv om RFC2822 definerer syntaksen for e-posttransaksjoner, er den
  ingen standard som definerer dataformatet som skal bli brukt når
  e-posttransaksjonen er fanget som dokumenter.»
\end{quote}

En kan jo «fange en e-post som et dokument» for lagring ved å ta vare
på teksten som utgjør e-posten, dvs. hode og kropp.  Det er standard
måte å ta vare på e-post, for eksempel i mbox, maildir, mh og en rekke
andre kjente måter å ta vare på e-post, og håndteres av ethvert
e-postprogram.  En e-post lagres tradisjonelt ved å lagre tekstlinjene
som utgjør e-posten.  Formatet er enkelt, der e-postens hode består av
tekstlinjer med feltnavn, kolon og feltverdi, så en blank linje og
deretter tekstlinjer som utgjør e-postens kropp.  Det er beskrevet i
e-postens hode hvordan tekstlinjene i kroppen skal tolkes.  Detaljene
er beskrevet i detalj i IETF RFC 5322.

Krav 8.1.8 i Noark 5 versjon 3.11 (side 195) lyder som følger:

\begin{quote}
Ved arkivering av e-post i Noark 5-løsningen, skal e-posten med
eventuelle vedlegg automatisk arkiveres i et enhetlig, samlet format
som gjengir både e-posthode og e-postmelding.
\end{quote}

Men det står ingenting om hvordan dette skal gjøres, og når epost ikke
er på listen over godkjente formater blir det utfordrende.

Vi savner dermed informasjon i forskriften om hvordan Noark
5-løsninger skal ta vare på e-post uten informasjonstap.  Det bør være
mulig å gjenskape hele den originale e-posten slik den så ut ved
mottak hvis en skal kunne sjekke kryptosignaturer (for eksempel der
S/MIME (IETF RFC
5751\footnote{\url{https://tools.ietf.org/html/rfc5751}}) eller
OpenPGP (IETF RFC
4880\footnote{\url{https://tools.ietf.org/html/rfc4880}}) er brukt).
Det vil også gjøre det mulig å sjekke hvor e-posten kommer fra ved
hjelp av felter brukt av Domain Keys Identified Message (DKIM) i
e-posten.  DKIM er definert i IETF RFC
6376\footnote{\url{https://tools.ietf.org/html/rfc6376}}.

Formatet for Internett-e-post er som nevnt spesifisert i IETF RFC
5322, og består i grove trekk av et sett med tekstlinjer som
e-posthode, en blank linje som skilletegn og så et sett med
tekstlinjer som består av e-postens kropp.  E-postens kropp kan være
strukturert i underdeler i tråd med MIME-formattering og inneholde for
eksempel både ren tekst, HTML-sider og vedlegg med formater uten en
klar og offentlig spesifikasjon (for eksempel proprietære
binærformater).  E-posten kan også henvise til eksterne filer (for
eksempel bilder i HTML-e-post) som kun er tilgjengelig i en
tidsbegrenset periode.  Arkivering av e-post på formatet beskrevet i
IETF RFC 5322 bør derfor kanskje ha en del begrensninger når det
gjelder aksepterte vedlegg, for å sikre at e-post og tilhørende
vedlegg kan forstås også i fremtiden, selv når det ufrie programmet
som kan tolke slike proprietære binærformater er gått tapt eller ikke
lenger lar seg bruke (noe som kan skje hvis programmet er avhengig av
nett-tjenester som ikke lenger eksisterer for å fungere), eller
nett-tjenesten der eksternt henviste filer befant seg er borte, for
eksempel hvis det henvises til en Youtube- eller Facebook-side.

En naturlig begrensning for slike e-postarkiver kunne være å kreve at
e-postvedlegg skal være et av de godkjente dokumentformatene omtalt i
forskriften.  Et spørsmål som må besvares i den forbindelse er hva som
skal gjøres med mottatt arkivverdig e-post som inneholder vedlegg på
formater som ikke er godkjent for arkivering.  En konvertering til
andre formater før arkivering vil ødelegge for kontroll av eventuelle
kryptosignaturer i e-posten.  Det grunnleggende spørsmålet er om
arkivet skal ta vare på informasjon det er uklart hvordan skal tolkes
eller ikke.  Det tryggeste er kanskje å både ta vare på
originalinformasjonen og i tillegg kreve at der det er mulig blir det
lagret omformede utgaver der det er klart hvordan vedleggene skal
tolkes.

Det bør også avklares hvor metadata fra en epost lagres i Noark
5-strukturen, men det hører kanskje ikke hjemme i forskriften.  For å
automatisk kunne finne hvilke e-poster som «henger sammen» når nye
e-poster skal arkiveres er det hensiktsmessig å raskt kunne søke opp
e-post ved hjelp av e-postens Message-ID.  En e-post inneholder
referanser til hvilken e-post den er svar på i e-posthodefeltene
In-Reply-To og References.  Disse feltene inneholder referanser til
tidligere e-post ved hjelp av verdier hentet fra e-posthodefeltet
Message-ID.  Disse feltverdiene kan dermed brukes til å finne aktuelle
mapper å foreslå for å plassere en ny e-post som skal arkiveres.  Det
vil være hensiktsmessig å standardisere hvilket felt i Noark
5-strukturen dette skal lagres i for å sikre gjenfinning i deponerte
arkiver.  En god kandidat for Message-ID kan være feltet «filnavn» fra
spesifikasjonen for NOARK 5 Tjenestekatalog side 104.

\textbf{Klargjøre hvordan SMS/MMS skal arkiveres}

Det står ingenting i forslaget til forskrift hvordan
øyeblikksmeldinger som SMS/MMS skal arkiveres.  Lagring av SMS/MMS er
en utfordring flere etater har i dag, og det er kanskje naturlig å gi
instrukser eller anbefalinger til forvaltningen om hvordan slike
meldinger bør langtidslagres. Kan det være en ide å bestemme et eget
XML-basert format for lagring av SMS?  Eller kanskje det er mer
fornuftig å arkivere originalmeldingen slik den ble oversendt til
mobilen?  SMS-formatet er beskrevet og vedlikeholdes av 3GPP som TS
23.041\footnote{\url{http://www.3gpp.org/DynaReport/23041.htm}}.
MMS-formatet er beskrevet og vedlikeholdes av Open Mobile Alliance som
OMA MMS\footnote{\url{http://www.openmobilealliance.org/}}.  Kanskje
XML-format i MMS-spesifikasjonen kan brukes?

Uansett bør det kanskje nevnes hva slags informasjon som bør
registreres for hver SMS?  Som et minimum bør nok selve teksten,
sendertelefonnummer, mottaker(e), sendetidspunkt og mottakertidspunkt
tas vare på.

\closing{For foreningen NUUG }
\end{letter}
\end{document}
