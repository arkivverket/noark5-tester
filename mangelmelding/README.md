Samling med observerte mangler ved Noark 5 tjenestegrensesnitt
==============================================================

Bruk
[markdown-formattering](https://help.github.com/articles/basic-writing-and-formatting-syntax/)
og struktur som [beskrevet av Austin
Group](http://www.opengroup.org/austin/mantis.html), dvs:

 1. Oppsummering / overskrift - Enlinjers kort oppsummering av
    mangelmeldingen.
 1. Prosjekt - Kort navn på spesifikasjon/prosjektet meldingen
    omhandler, f.eks. 'Noark 5 Tjenestegresesnitt'.
 1. Kategori - Hvilken del / utgave av prosjektet meldingen gjelder.
    Her kan en legge inn versjon for spesifikasjonen som diskuteres,
    f.eks. 'Versjon 1.0 beta'.
 1. Alvorlighet - Enten 'kommentar' eller 'protest', der 'protest'
    betyr at spesifikasjonen ikke bør godkjennes før mangelen er
    utbedret, mens 'kommentar' er et innspill for å gjøre
    spesifikasjonen bedre.
 1. Meldingstype - Enten 'utelatt' eller 'trenger klargjøring'.  Bruk
    'utelatt' hvis spesifikasjonen mangler noe som burde vært omtalt,
    og 'trenger klargjøring' hvis eksisterende tekst ikke er klar og
    entydig nok.
 1. Brukerreferanse - Navn, epostadresse eller annen måte for
    innsender å kjenne igjen sine meldinger.
 1. Dokumentdel - Hvilken del av spesifikasjonen meldingen gjelder.
 1. Sidenummer - Hvilken side i spesifikasjonen meldingen gjelder.
 1. Linjenummer - Hvilken linje på siden meldingen gjelder.
 1. Innsendingsdato - Når meldingen ble sendt inn til arkivverket,
    eller 'ikke sendt inn' hvis den ennå ikke er sendt inn.
 1. Beskrivelse - En presis beskrivelse av problemet som forklarer
    hvorfor det er et problem.  Husk å ta med tilstrekkelig forklaring
    til at noen som er kjent med temaet kan ta en avgjørelse.
 1. Ønsket endring - Konkrete og spesifikke forslag til endringer i
    spesifikasjonen, inkludert formuleringer, slik at de som vurderer
    meldingen vet hva du mener vil løse problemet.
 1. Respons - Tilbakemeldingen som er kommet fra arkivverket, hvis det
    er kommet respons.  Droppes hvis ingen respons er kommet

Felt som ikke er aktuelle eller relevant gis verdien 'n/a'.

Mangelmeldingene sendes på epost til post (at) arkivverket.no.  Husk å
be om å få vite hvilket saksnummer henvendelsen har fått, slik at
henvendelsen dokumenter kan følges i de offentlige postjournalene.

Så langt har en del av de innsendte mangelmeldingene fått [saksnummer
2017/5964 hos
Arkivverket](https://oep.no/search/result.html?period=none&dateType=documentDate&descType=both&caseNumber=2017%2F5964&senderType=both&documentType=all&list2=159&searchType=advanced&Search=Search+in+records).
