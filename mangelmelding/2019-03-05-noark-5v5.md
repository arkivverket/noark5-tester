Hvordan skal Noark overgang til 5v5 håndteres?
==============================================

 ------------------  ---------------------------------
           Prosjekt  NOARK 5 Tjenestegresesnitt
           Kategori  Versjon 1.0 beta
        Alvorlighet  kommentar
       Meldingstype  utelatt
    Brukerreferanse  pere@hungry.com
        Dokumentdel  6.1.1.1
         Sidenummer  12
        Linjenummer  n/a
    Innsendingsdato  Ikke sendt inn
 ------------------  ---------------------------------

Beskrivelse
-----------

Gjelder også påfølgende sider til og med side 269 og alle
dokumentdeler der relasjoner er navngitt.

Det er kommet ny versjon av Noark 5 versjon 5 etter at beta 1.0 av
tjenestegrensesnittet ble publisert basert på versjon 4.  Det bør
dokumenteres hvordan denne nye versjonen skal håndteres i
tjenestegrensesnittet.  Relasjoner har i dag 'v4' som del av navnet
(de starter på ```http://rel.kxml.no/noark5/v4/api/```).  Skal alle
relasjonsnavn bytte til v5, eller skal en kun få v5-relasjoner der det
er forskjell mellom v4 og v5?  Hvis en API-implementasjon ønsker å
støtte både versjon 4 og versjon 5, hvordan skal det i så fall gjøres?
Hvis noen legger inn informasjon i arkivet i tråd med versjon 5, skal
det være mulig å hente det ut i tråd med versjon 4?  Hva med felter og
verdier som ikke har samme semantikk i versjon 4 og versjon 5?

Et eksempel på forskjellen mellom versjon 5 og versjon 4 er at
basisregistrering og registrering nå er slått sammen.  Et annet
eksempel er at det introduseres et nytt arkivenhet som heter
arkivnotat.  Dette vil ha en tydelig konsekvens på endepunktene til en
implementasjon av Noark 5.

Frem til håndtering av versjon 4 versus version 5 er beskrevet er det
ikke mulig å støtte Noark 5 versjon 5 i tjenestegrensesnittet.

Eventuelt relasjonsnavnebytte bør ses i sammeneheng med mangelmelding
[#55](https://github.com/arkivverket/noark5-tjenestegrensesnitt-standard/issues/55)
om bytte av DNS-domene for relasjonsnavnene til et DNS-domene under
Arkivverkets eierskap.

Ønsket endring
--------------

Enten bør hele tjenestegrensesnitt-spesifikasjonen endres til å kun
bruke v5-relasjoner, felter og semantikk, eller så må det beskrives
hvordan en API-tjeneste skal tilby både v4 og v5-relasjoner og
tjenester.

Dagens spesifikasjon er kun et utkast og det finnes ingen aktør som
har tatt det i bruk i produksjon.  Det gjør det mindre problematisk å
bytte alle relasjoner enn om det eksisterte løsninger i produksjon.
Det begrenser også behovet for å støtte versjon 4.  Men behovet for å
oppdatere relasjoner og tilbydte tjenester vil komme igjen, så det er
like greit å definere en prossess og metode for å håndtere nye
versjoner av Noark 5, slik at sammen tilnærming kan brukes når det
kommer ny versjon etter versjon 5 også.

Respons
-------

Ingen respons fra Arkivverket så langt.
